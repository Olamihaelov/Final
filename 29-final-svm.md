# SVM – תשובות

האם מודל SVM פותר בעיית קלסיפיקציה, רגרסיה או גם וגם?

**תשובה** 
SVM משמש בעיקר לקלסיפיקציה, אבל יש לו גם גרסה לרגרסיה (SVR).

---

מהו הרעיון המרכזי שעליו מבוסס מודל SVM?

**תשובה** 
SVM מחפש מישור הפרדה (Hyperplane) שמפריד בין המחלקות כך שהמרחק ממנו לנקודות הכי קרובות משתי הקבוצות יהיה כמה שיותר גדול. מרווח גדול = מודל יציב יותר לרעש.

---

מהו Margin במודל SVM?  
האם שני ה־Margins צריכים להיות במרחק שווה מהמישור המפריד? הסבר/י 

**תשובה**  
ה-Margin הוא המרחק בין המישור המפריד לבין הנקודות הקרובות ביותר מכל אחת מהמחלקות.  
כן, שני הצדדים של ה-Margin חייבים להיות במרחק שווה מהמישור המפריד.  
המישור ממוקם בדיוק באמצע כדי שה-Margin יהיה מקסימלי.  
אם המרחקים משני הצדדים לא היו שווים, אפשר היה פשוט להזיז את המישור לכיוון המחלקה הרחוקה יותר – וכך להגדיל את ה-Margin הכולל. זה סותר את הרעיון של מציאת Margin מקסימלי.  

---

מהם Support Vectors?

**תשובה** 
Support Vectors הן הנקודות הקרובות ביותר למישור ההפרדה. הן אלה שקובעות את מיקום ה־Hyperplane ואת גודל ה־Margin.

---

האם אפשר לפתור את בעיית SVM באמצעות Brute Force? אם כן – תאר/י את הרעיון הכללי

**תשובה** 

תיאורטית אפשר לעבור על הרבה מישורי הפרדה ולבדוק מי נותן Margin מקסימלי, אבל זה מעשי רק בבעיות קטנות מאוד ולא יעיל בכלל בנתונים אמיתיים.

---

האם SVM משתמש בפתרון בנוסחה סגורה או בקירוב מתמטי? הסבר/י

**תשובה** 
SVM מחשב את הפתרון בדיוק מלא, ללא קירוב, אך אין לו נוסחה ישירה כמו זו שקיימת ברגרסיה לינארית

---

מהם היתרונות המרכזיים של SVM?

**תשובה** 

- עובד טוב כשיש הרבה פיצ'רים.  
- יכול להצליח גם עם מעט דוגמאות.  
- מתאים לסיווג וגם לרגרסיה.  
- מחפש גבול החלטה עם Margin מקסימלי.  
- מתבסס בעיקר על Support Vectors, מה שממקם את הגבול בצורה חדה וברורה.

---

מהם החסרונות המרכזיים של SVM?

**תשובה** 

- חישוב כבד בסטים גדולים (זמן וזיכרון).  
- רגיש לנתונים רועשים ולחפיפה בין מחלקות.  
- לא מחזיר הסתברות ישירה (צריך תוספת אם רוצים זאת).  
- בחירה לא נכונה של Kernel והיפר־פרמטרים פוגעת חזק בביצועים.

---

אם נרצה לחלק ל TRAIN TEST SPLIT  
הסבר את התהליך  
הסבר מדוע כדאי לעבוד בתהליך זה 

**תשובה** 

מחלקים את הדאטה ל־Train Set (בערך 70%–80%) ו־Test Set (בערך 20%–30%). 

מאמנים את מודל ה־SVM רק על ה־Train Set. 

בודקים את הביצועים של המודל על ה־Test Set – נתונים שהמודל לא ראה קודם. 

כדי לוודא שהמודל באמת למד ומסוגל להתמודד עם נתונים חדשים, ולא סתם שינן את דוגמאות האימון. 

כדי לזהות Overfitting – מצב שבו המודל מצוין על נתוני האימון אבל נכשל על נתונים חדשים. 

---

אילו מדדי ביצוע מתאימים להערכת מודל SVM בקלסיפיקציה?

**תשובה** 

- Accuracy – אחוז הדוגמאות שסווגו נכון.  
- Precision – מתוך כל מה שחזינו כחיובי, כמה באמת חיוביים.  
- Recall – מתוך כל החיוביים האמיתיים, כמה תפסנו.  
- F1 Score – ממוצע הרמוני בין Precision ל־Recall.  
- Confusion Matrix – טבלה שמראה TP, TN, FP, FN ומסייעת להבין את סוגי הטעויות.

---
