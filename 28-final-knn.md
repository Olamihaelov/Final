# Logistic Regression – תשובות
---

האם המודל פותר בעיית קלסיפיקציה, רגרסיה או גם וגם?

**תשובה:**  
קלסיפיקציה.

---

מהו סוג גרף הפלט של מודל רגרסיה לוגיסטית?

**תשובה:**  
עקומת S (סיגמואיד) שמחזירה ערך בין 0 ל־1.

---

מה המשמעות של הערך שמחזיר המודל לפני קבלת החלטת הסיווג?

**תשובה:**  
זה מספר שמייצג כמה המודל “בטוח” שהדוגמה היא מחלקה 1 (כלומר הסתברות/ציון).

---

איזו פונקציה מתמטית מרכזית משמשת ברגרסיה לוגיסטית?

**תשובה:**  
פונקציית הסיגמואיד Sigmoid.

---

כיצד מתקבלת ההחלטה הסופית לאיזו מחלקה הדוגמה שייכת?

**תשובה:**  
בודקים אם ההסתברות עוברת את ה־Threshold: מעל הסף - 1, מתחת לסף - 0.

---

מהו Threshold ומה תפקידו במודל?

**תשובה:**  
זה סף החלטה (בד"כ 0.5) שקובע מאיזה ערך נסווג ל־1 ומאיזה ערך נסווג ל־0.

---

מהו Decision Boundary במודל רגרסיה לוגיסטית?

**תשובה:**  
הגבול שמפריד בין המחלקות — המקום שבו ההסתברות בדיוק שווה ל־Threshold.

---

כיצד Python פותר את חישוב המודל ברגרסיה לוגיסטית – באמצעות נוסחה סגורה או באמצעות קירוב מתמטי? הסבר/י

**תשובה:**  
באמצעות קירוב מתמטי, למשל Solver מספרי/Gradient Descent. אין נוסחה סגורה פשוטה כמו ברגרסיה לינארית.

---

 תאר כיצד אפשר באמצעות Brute Force למצוא נוסחא שעונה נכון על המדגם?

**תשובה:**  
מנסים הרבה שילובים של w ו־b, מחשבים לכל שילוב את הטעות על הדאטה, ובוחרים את השילוב שנותן הכי מעט טעות.

---

האם Threshold נחשב Hyperparameter? הסבר/י

**תשובה:**  
כן. אנחנו בוחרים אותו בעצמנו והוא לא נלמד מהנתונים.

---

מה ההבדל העקרוני בין רגרסיה לינארית לרגרסיה לוגיסטית, למרות השם הדומה?

**תשובה:**  
לינארית מחזירה מספר רציף, ולוגיסטית מחזירה הסתברות ואז הופכת אותה לסיווג בעזרת Threshold.

---

אילו מדדי ביצוע מתאימים להערכת מודל רגרסיה לוגיסטית?

**תשובה:**  
Accuracy, Precision, Recall, F1.

---

מהי מטריצת בלבול (Confusion Matrix) ומה ניתן ללמוד ממנה?

**תשובה:**  
טבלה שמסכמת כמה היו TP/FP/TN/FN, וכך רואים בדיוק איפה המודל טועה.

---

האם ניתן להשתמש ברגרסיה לוגיסטית עם יותר מפיצ'ר אחד? אם כן – כיצד זה משפיע על גבול ההחלטה?

**תשובה:**  
כן. הגבול נהיה קו/מישור.

---
